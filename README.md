<h2>
    Завдання #1
</h2>

Завдання:
Розробити додаток для конвертації між одиницями відстані з підтримкою метричної та
імперської систем вимірювання. Співвідношення для конвертації ви можете взяти з
таблиці. Початково додаток повинен розпізнавати метри (m), сантиметри (cm), дюйми (in)
та фути (ft), і підтримувати конвертацію між будь-якими з цих одиниць виміру.
Також необхідно реалізувати можливість розширювати список одиниць, що підтримуються
шляхом задання правил конвертації за допомогою JSON файлу. Формат JSON файлу - на
ваш розсуд. Для прикладу, розширте ваш додаток додавши в файл значення для
міліметрів (mm), ярдів (yd) та кілометрів (km).
Вхідні параметри:
Об'єкт у форматі JSON, що містить відстань задану для конвертації (distance) зі значенням
(value) та шкалою (unit), а також позначення одиниці виміру для шкали, в яку повинна бути
зроблена конвертація (convert_to), наприклад:
{"distance": {"unit": "m", "value": 0.5}, "convert_to": "ft"}
Вихідні дані:
Об'єкт у форматі JSON, що містить отримане значення відстані, округлене до сотих, а
також позначення відповідної одиниці виміру, наприклад:
{"unit": "ft", "value": 1.64}

<h2>
    Завдання #2
</h2>

Завдання:
Розробити простий додаток для сортування і відбору даних за заздалегідь заданими
правилами. Додаток повинен вміти працювати зі списками JSON об'єктів довільної
структури, відбирати об'єкти, що містять ключі з відповідними значеннями, а також
сортувати об'єкти за значенням, використовуючи природний порядок сортування.
Наприклад, якщо для даних виду:
{"data": [{"name": "John", "email": "john2@mail.com"},
{"name": "John", "email": "john1@mail.com"},
{"name": "Jane", "email": "jane@mail.com"}]}

задати умову:
{"condition": {"include": [{"name": "John"}], "sort_by": ["email"]}}
що містить два правила - include і sort_by (де правило include приймає набір пар
ключ:значення для перевірки записів на відповідність, а правило sort_by приймає набір
ключів для сортування), результатом буде об'єкт, що містить лише записи з ім'ям John,
відсортовані по ключу email:
{"result": [{"name": "John", "email": "john1@mail.com"},
{"name": "John", "email": "john2@mail.com"}]}

Плануючи підхід до дизайну коду додатка, необхідно передбачити можливість розширення
функціонала шляхом додавання у код нових “модулів” з правилами. Важливо, щоб усі
модулі мали між собою ідентичну структуру, були ізольовані один від одного та іншого коду
додатка, та взаємодіяли з основним кодом за єдиним принципом. Для прикладу, ви можете
додати новий модуль з правилом exclude, яке буде відкидати записи, що містять ключі з
певним значенням.
Вхідні параметри:
JSON об'єкт зі списком даних (data), та умовою для обробки (condition):
{"data": [{"user": "mike@mail.com", "rating": 20, "disabled": false},
{"user": "greg@mail.com", "rating": 14, "disabled": false},
{"user": "john@mail.com", "rating": 25, "disabled": true}],
"condition": {"exclude": [{"disabled": true}], "sort_by": ["rating"]}}
Вихідні дані:
JSON об'єкт з даними отриманими після застосування умови обробки (result):
{"result": [{"user": "greg@mail.com", "rating": 14, "disabled": false},
{"user": "mike@mail.com", "rating": 20, "disabled": false}]}

<h2>
    Завдання #3
</h2>

Завдання:
Вам необхідно знайти деяку невідому, заздалегідь задану точку у тривимірному просторі, за
найменшу кількість спроб, використовуючи лише функцію, яка може повернути відстань від
будь-якої переданої вами в неї точки до шуканої невідомої точки.

Для вирішення завдання спочатку реалізуйте функцію f, яка, приймаючи координати будь-
якої точки s(x, y, z), повертає відстань між цією точкою та умовно невідомою, заздалегідь

довільно згенерованою вами точкою r(x, y, z), де x, y, та z можуть бути цілими числами між
0 та 100.
Наприклад, для довільно згенерованої точки r(0, 0, 10), та переданої у функцію точки
s(0, 0, 0), результат роботи функції буде наступним:
f(s) = 10 // відстань між s(0, 0, 0) та r(0, 0, 10) дорівнює 10
Далі імплементуйте сам алгоритм для завдання. Алгоритм повинен знаходити координати
довільно згенерованої точки за найменшу кількість викликів функції f. До коду додайте
текст з описом роботи алгоритму.
Вхідні параметри:
—
Вихідні дані:
Координати довільно згенерованої точки r(x, y, z), координати всіх точок, що були передані
у функцію f вашим алгоритмом, а також кількість викликів функції f, за яку була знайдена
точка r.
{"result": {
"random_point": {"x": 10, "y": 10, "z": 10},
"search_points": [{"x": 0, "y": 1, "z": 2}, ..., {"x": 10, "y": 321, "z": 11}],
"calls": 85
}}
‡ Ви можете вирішити тільки одне з завдань: або No3, або No4, вирішення обох завдань буде
плюсом

<h2>
    Завдання #4
</h2>

Завдання:
Необхідно реалізувати опитування, в якому порядок та список запитань залежить від
переданої конфігурації у форматі JSON. Опитування повинне підтримувати лише
запитання з варіантами відповідей, наприклад:
{"What is your marital status?": ["Single", "Married"]}
{"Are you planning on getting married next year?": ["Yes", "No"]}
{"How long have you been married?": ["Less than a year", "More than a year"]}
{"Have you celebrated your one year anniversary?": ["Yes", "No"]}
Запитання в опитуванні повинні визначатися динамічно на основі відповідей користувача -
наступне запитання повинно залежати від відповіді на попереднє. Вам необхідно
продумати, як буде працювати ця логіка, і розробити формат JSON конфігурації (він буде
відрізнятись від прикладу вище), яка дозволить задавати правила, що пов'яжуть запитання
з відповідями.
Для тестування роботи опитування потрібно створити скрипт, що працює з кодом логіки
опитування і проходить по всіх можливих шляхах опитувань. Для вирішення завдання не
потрібно реалізовувати інтерфейс користувача, достатньо імплементувати скрипт та логіку
опитування.
Вхідні параметри:
JSON конфігурація, у вибраному вами форматі, з запитаннями та доступними відповідями,
що пов’язує відповіді користувача та наступні запитання.
Вихідні дані:
JSON об’єкт, що є результатом роботи скрипту тестування, з інформацією про кількість всіх
можливих шляхів опитувань (paths.number), та всіма можливими послідовностями
запитань з відповідями (paths.list):
{paths: {number: 3, list: [
[{"What is your marital status?": "Single"},
{"Are you planning on getting married next year?": "Yes/No"}],
[{"What is your marital status?": "Married"},
{"How long have you been married?": "Less than a year"}],
[{"What is your marital status?": "Married"},
{"How long have you been married?": "More than a year"},
{"Have you celebrated your one year anniversary?": "Yes/No"}],
]}}
‡ Ви можете вирішити тільки одне з завдань: або No3, або No4, вирішення обох завдань буде
плюсом

<h2>
Примітки до виконання завдань
</h2>

Під час написання додатків, зверніть увагу на наступне:
<li>усі завдання повинні бути вирішені БЕЗ використання бібліотек чи фреймворків, наприклад таких як: React, Angular, Vue.js, Express</li>
<li>файли додатків, що містять JavaScript або TypeScript код, обов'язково повинні мати відповідне розширення *.js, або *.ts</li>
<li>фінальне рішення може бути орієнтоване як на запуск в браузері, так і в Node.js середовищі - на ваш розсуд</li>
<li>код додатків необхідно розбити на логічні блоки, так щоб він був компактним, легко читався, та не містив повторень</li>
<li>додатки повинні коректно реагувати на широкий спектр можливих вхідних значень, та обробляти виняткові ситуації</li>
<li>всі завдання повинні бути вирішені оптимальним чином, з найменшим використанням ресурсів пам'яті та процесора</li>